Co to jest CRM

Jak działa program CRM?
Narzędzia, w które wyposażony jest system CRM, ułatwiają jego użytkownikom pracę na wielu poziomach. 
Opracowany został bowiem dla przedsiębiorców, którzy cenią sobie skuteczność oraz uniwersalność. 
Decydując się na jego wdrożenie, otrzymujesz szansę na koordynowanie pracy zarówno swojej, jak i zespołu pracowników. 
Program CRM dostarcza także efektywne narzędzia do komunikacji, zarządzania sprzedażą oraz marketingiem,
a także kompletną wiedzę o kontrahentach.

Baza wiedzy o kontrahentach
 
Jednym z podstawowych elementów efektywnego funkcjonowania firmy jest szybki dostęp do danych o klientach i partnerach biznesowych. 
System CRM pomaga gromadzić podstawowe dane na ich temat (nazwa przedsiębiorstwa, branża, adres, telefon, NIP, notatki czy uwagi).
To z kolei umożliwia pracownikom szybkie odnajdywanie wszystkich informacji niezbędnych do prowadzenia procesu sprzedaży. 
W programie CRM znajdują się także wszystkie dane kontaktowe do klientów, zarówno tych obecnych, jak i potencjalnych.
Można także przypisać do kontrahenta głównego opiekuna handlowego oraz dodatkowych opiekunów. Program CRM to zatem wygodna baza
wiedzy oraz szansa na uniezależnienie od notesów i arkuszy kalkulacyjnych w Excelu. Co więcej, 
zebrane dane są bezpieczne – nie znikną z firmy przy nieobecności pracownika.

 
Usprawnienie procesu sprzedaży
Program CRM jest niezwykle pomocny w usprawnieniu zarządzania sprzedażą w przedsiębiorstwie. 
Umożliwia on bowiem sprawne zarządzanie etapami sprzedaży, składanie zamówień oraz standaryzację ofertowania. 
Dzięki programowi możliwe jest także archiwizowanie umów z klientem (gromadzenie i przechowywanie danych na temat czasu
obowiązywania umowy, udzielonych rabatów czy warunków fakturowania), wystawianie faktur i nadzorowanie informacji o stanie ich płatności.
System pomaga także w ewidencjonowaniu ofert wraz z danymi o cenach indywidualnych czy udzielonych rabatach. Pracownicy mogą więc planować swoje zadania wobec poszczególnych szans sprzedaży. Program CRM umożliwia również przekształcanie oferty w zamówienie klienta oraz raportowanie ich według dowolnych kryteriów.

 
 Zwiększenie efektywności pracy przedsiębiorstwa
Podstawą efektywnej działalności firmy jest planowanie i koordynowanie działań pracowników. 
Program CRM przypomina o zaplanowanych zadaniach – każdy pracownik posiada swój interaktywny 
kalendarz z zapisanymi w nim zdarzeniami oraz możliwością podglądu kalendarzy innych pracowników. 
Dzięki temu handlowcy mogą skupić się na kliencie, a nie na terminach kolejnych zadań. 
Co więcej, system może wyświetlać na osobistym pulpicie najbardziej istotne zdarzenia (np. spotkania z klientami).
Wdrożenie systemu CRM pozwala także na szybkie i efektywne sprawdzenie, kto i z jakim rezultatem kontaktował się z danym klientem. 
Przykładem może być notatka z rozmowy telefonicznej lub pismo otrzymane od klienta.
Osiągniesz większą efektywność działania firmy, przeprowadzając analizę działań pracowników.
Program CRM umożliwia generowanie raportów dla zarządu, dzięki czemu szybko i efektywnie skontrolujesz działanie zespołu handlowców.
Raporty pokazują również obroty poszczególnych pracowników w danym okresie, a zarząd ma dostęp do danych, 
wskazujących na jakim etapie znajdują się poszczególne procesy sprzedażowe (szanse sprzedaży). 
Co więcej, program tworzy analizy, wskazujące jacy klienci generują największe obroty (ranking kontrahentów)
oraz jakie produkty są najczęściej kupowane.
Zrozumienie działania systemu CRM jest kamieniem milowym w usprawnieniu działania firmy. Tylko wówczas przedsiębiorstwo
może bowiem w pełni wykorzystać wszystkie funkcje programu i cieszyć się usprawnieniem relacji z klientem. 
A zadowolony klient oznacza zwiększenie rentowności firmy.
